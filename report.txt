Converter App (Birim Dönüştürücü Uygulaması)


1. Ne Yaptım?

Bu projede Converter App (Birim Dönüştürücü Uygulama) geliştirdim. 
Projenin amacı; HTML, CSS ve JavaScript teknolojilerini kullanarak temel web geliştirme yetkinliklerini artırmak, 
kullanıcıdan alınan verilerle anlık hesaplamalar yapabilmeyi öğretmekti.

Projenin Tanımı:
Converter App, farklı ölçü birimlerini birbirine dönüştüren küçük ölçekli bir web uygulamasıdır. 
Kullanıcı bir sayı girdiğinde, uygulama seçilen kategorilere göre (ağırlık, uzunluk, sıcaklık, hacim) otomatik olarak diğer ölçü birimlerine dönüştürme işlemini yapmaktadır.

Uygulama, kullanıcıdan alınan değerleri anlık (oninput) olarak hesaplamakta ve sonuçları ekrana yansıtmaktadır.



2. Karşılaşılan Zorluklar

Proje geliştirme sürecinde birkaç teknik sorunla karşılaştım:

Aynı Birim Tekrarı: Kullanıcı uzunluk dönüşümü yapmak istediğinde, hem ilk birim hem de ikinci birim seçeneklerinde aynı değer 
(örneğin metre ↔ metre) görünebiliyordu. Bu durum kullanıcı deneyimini olumsuz etkiliyordu.

Kelvin Değeri Sorunu: Kullanıcı negatif Kelvin değeri girebiliyordu. 
Oysa fiziksel olarak 0 Kelvin’in altı mümkün değildir. Bu sorunun önüne geçmek için ek kontroller yapılması gerekti.

Input Hataları: Kullanıcı, giriş alanına sayılar arasına birden fazla eksi işareti koyabiliyor veya 
harf/simge gibi geçersiz karakterler girebiliyordu. Bu da yanlış hesaplamalara yol açıyordu.



3. Neler Öğrendim?

Proje sürecinde hem temel hem de ileri düzey web geliştirme konularında yeni bilgiler edindim:

HTML ile form ve input alanlarının nasıl oluşturulduğunu,

JavaScript ile:

DOM üzerinden verilerin alınarak işlenmesini,

Matematiksel formüllerle farklı birim dönüşümleri yapmayı,

Anlık değişikliklerle (oninput eventi) kullanıcılara dinamik sonuç göstermeyi öğrendim.





4. Proje Sürecinde Sorduğum Sorular

Proje geliştirirken daha iyi bir uygulama ortaya çıkarabilmek için şu soruları sordum:

Dinamik olarak select option nasıl oluşturulur?

Kullanıcı girişinde rakamların arasına geçersiz eksi değer girilmemesi için hangi yöntemler kullanılabilir?

Dönüşüm fonksiyonları yazılırken, her dönüşümü ayrı ayrı tekrar etmeden daha kısa ve verimli bir yöntem nasıl geliştirilebilir?

Aynı birimden aynı birime dönüşüm yapılmaması için hangi kontroller eklenmelidir?

